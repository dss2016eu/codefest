Ní rabh sé de ghnáthas ag Buck na páipéir nuaidheachta a léigheamh, mar dá mbíodh, bhéadh fhios aige go rabh contabhairt ag cruinniú ós a chionn féin, agus ós cionn gach madadh eile comh maith leis, a rabh fuinneamh ina chuid feitheóg agus cóta fada seascair fionnaidh air, ó Phuget Sound go San Diégó. Mar go bhfuair fir a theacht ar mhiotal bhuidhe, agus iad ag útamáil i ndorchadas an Arctic, agus mar go rabh cumainn loingise agus tráchtála ag craoibh- scaoileadh an tsaidhbhris a dtáinigtheas air, bhí na mílte fear ar an bhomaite ag déanamh deifre suas go Tuaisceart an Domhain. Bhí madaidh de dhíth ar na fir sin, agus is é an cinéal madaidh a bhí siad a iarraidh, madaidh throma a mbéadh urradh na hoibre ina gcuid feitheóg agus cótaí seascaire ortha le n-a gcosaint ar an tsioc.